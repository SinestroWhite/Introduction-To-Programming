# Циклично изпълнение. Видове циклични процеси.

## Теоретични основи

- [Loops in C++ (for loops, while loops)](https://www.youtube.com/watch?v=_1AwR-un4Hk)
- [Loops in C / C++](https://www.geeksforgeeks.org/loops-in-c-and-cpp/)

## Задачи

0. **Задача** Напишете програма, която да хакне NASA. Hint: нека поне изглежда по следния начин.
	
	**Пример**<br>
	Start hacking NASA<br>
	Progress: 0%<br>
	Progress: 1%<br>
	……...<br>
	Progress: 99%

	Nasa hacked completely!!!

#

1. **Задача** Да се изведат всички цели числа от **n** до 1, всяко на различен ред.

#

2. **Задача** Да се изведат всички цели числа от **5** до **100**, които се делят на 5.

#

3. **Задача** Да се изведат всички цели числа от **m** до **n**, които се делят на **k**.

#

4. **Задача** Отпечатайте в стълб:

   -  Всички цели числа от 20 до 35;
   -  Квадратите на всички цели положителни числа от **a** до **5** (стойността на а се въвежда от клавиатурата; **а** и е по-малка или равна на 5);
   -  Всички цели числа от **a** до **b** (стойностите на **a** и **b** се въвеждат от клавиатурата).

#

5. **Задача** Отпечатайте в стълб таблицата за умножение със 7.

#

6. **Задача** Да се напише програма, която пресмята сумата:

    -  1 + 2 + 3 + 4 + ... + 100;
    -  m + (m + 1) + (m + 2) + ... + (m + n);
    - 1 + 1/2 + 1/3 + 1/4 + … + 1/10.

#

7. **Задача** Да се състави програма, която намира и извежда стойността на **n**!, където **n** е положително естествено число.

	**Пример**<br>
	Вход: 4<br>
	Изход: 24

#

8. **Задача** Да се напише програма, която въвежда от клавиатурата цялото число **n** > 0, след това въвежда още **n** числа и отпечатва сумата им.
	
	**Пример**<br>
	Вход:<br>
	3<br>
	4 6 9<br>
	Изход: 19

#

9. **Задача** Да се напише програма, която намира най-голямото число измежду няколко числа, въведени от клавиатурата. На първия ред от стандартния вход да се въведе броя на числата, а на втория самите числа разделени с интервал. На първия ред от стандартния изход да се изведе най-голямото число.

	**Пример**<br>
	Вход:<br>
	3<br>
	2 7 10<br>
	Изход: 10

	Вход:<br>
	4<br>
	2 9 7 8<br>
	Изход: 9

#

10. **Задача** Дефинираме редица на Фибоначи по следния начин:<br>
	fib(1)=1,<br>
	fib(2)=1,<br>
	fib(n)=fib(n-1)+fib(n-2).<br>
	Да се напише програма, която пресмята **n**-тото число на Фибоначи. **n** се въвежда от клавиатурата.

	**Пример**<br>
	Вход: 5<br>
	Изход: 5

#

11. **Задача** Въведете число **а**. Изведете цифрите му в обратен ред.

	**Пример**<br>
	Вход: 12345637<br>
	Изход: 73654321

#

12. **Задача** Иво е ученик в пети клас и наред с дробите, лицата на триъгълниците и процентите, го мъчат изключително много простите числа. За негово щастие, той живее съвсем близо до ФМИ и вие сте се съгласили да му помогнете с контролното. Напишете програма, която по въведено цяло положително число **n** извежда дали е просто.

	**Пример**<br>
	Вход: 47<br>
	Изход: yes

#

13. **Задача**  Въведете число **а**. Изведете цифрите на четните му позиции.
    
	**Пример**<br>
	Вход: 787653<br>
	Изход: 8 6 3

#

14. **Задача** Изведете на екрана всички трицифрени числа, сумата на цифрите на които е двуцифрено число.

#

15. **Задача**  Въведете число a. Изведете всичките му делители.

	**Пример**<br>
	Вход: 12<br>
	Изход: 1 2 3 4 6 12

#

16. **Задача**  Програмистите имат един интересен навик - когато нещо се развали, си създават ново. Затова и студентите от КН решиха да си напишат собствен калкулатор, вместо да правят нещо толкова тривиално като закупуването му от книжарница. Калкулаторът смята прости изрази от вида “<число> <операция> <число> <операция>...”, където <операция> може да бъде +, -, *, /, а <число> е реално число. Въвеждането продължава до въведен знак‘=, а действията се изпълняват без приоритет по реда на въвеждане.

	**Пример**<br>
	Вход: 3 + 2 * 5 / 2 + 5 =<br>
	Изход: 17.5

#

17. **Задача**  Въведете **n** и **n** на брой цифри. Изведете числото, което образуват.
 
	**Пример**<br>
	Вход:<br>
	5<br>
	1 5 3 8 7<br>
	Изход: 15387

#

18. **Задача** Дадени са естествените числа **m** и **n**. Да се състави програма, която намира и извежда стойността на произведението: <br>
**n**(**n**+1)(**n**+2)…**m**.

#

19. **Задача** Да се напише програма, която по дадено реално число **x** намира стойността на израза<br>
( ...(((**x** + 122)**x** + 120)**x** + 118)**x** +... + 4)**x** + 2.

#

Задачи за самостоятелна работа:
- [Средноаритметично](http://www.math.bas.bg/infos/files/2012-01-05-E3.pdf)
- [Плюс половин човек!?!](http://www.math.bas.bg/infos/files/2010-04-27-tasks-E4.pdf)
- [Симпатична редица](http://www.math.bas.bg/infos/files/2009-02-09-tasks-E2.pdf)
- [Агент 007](http://www.math.bas.bg/infos/files/2013-03-03-E1.pdf)
 
