# Рекурсия

0. **Задача** Да се напише програма, която приема параметър естествено число **n** и масив от естествени числа. Да се изведе дали е възможно с до **n**-на брой махания на пътвия или последния елемент от масив да се получи палиндром.

<br>

1. **Задача** Редицата на Фибоначи 0, 1, 1, 2, 3, 5, 8, 13, 21, 34, … се дефинира по следния начин: първият елемент е 0, вторият е 1, а всеки следващ се получава като сума от предходните два. Напишете рекурсивна програма, която пресмята **n**-тия член на редицата на Фибоначи.

	**Пример**<br>
	Вход (въвежда се кой елемент се търси)<br>
	4<br>
	Изход (извежда се търсеният елемент в редицата)<br>
	2

<br>

2. **Задача** Да се напише рекурсивна програма, която пресмята сумата на първите n естествени числа.

	**Пример**<br>
	Вход (въвежда се до кое ест. число се търси сумата)<br>
	10<br>
	Изход (извежда се търсената сума)<br>
	55

<br>

3. **Задача** Да се напише рекурсивна програма, която намира най-големия общ делител на две естествени числа.

<br>

4. **Задача** Като се използва рекурсивната дефиниция на функцията за степенуване да се напише програма, която по дадени x реално и n – цяло число, намира стойността на x<sup>n</sup>.

<br>

5. **Задача** Да се дефинира рекурсивна функция, която изчислява биномния коефициент:

	C(0, n) = 1<br>
	C(m, 0) = 1<br>
	C(n, n) = 1<br>
	C(m, n) = C(m-1, n-1) + C(m-1, n)

<br>

6. **Задача** Да се напише рекурсивна функция, която отпечатва в обратен ред цифрите на дадено цяло положително число.

<br>

7. **Задача** Съставете рекурсивна подпрограма, която намира сумата от цифрите на дадено цяло положително число.

<br>

8. **Задача** Съставете рекурсивна подпрограма, която намира произведението от цифрите на дадено цяло положително число.

<br>

9. **Задача** Съставете рекурсивна подпрограма, която намира броя на цифрите на дадено цяло положително число.

<br>

10. **Задача** Да се напише рекурсивна функция, която установява, дали в записа на естественото число n се съдържа цифрата **k**.

<br>

11. **Задача** Да се напише рекурсивна програма, която проверява дали елементът x принадлежи на редицата **а<sub>0</sub>**, **а<sub>1</sub>**, …, **а<sub>n-1</sub>** (последователно търсене)

<br>

12. **Задача** Да се напише рекурсивна програма, която проверява дали редицата **а<sub>0</sub>**, **а<sub>1</sub>**, …, **а<sub>n-1</sub>** е монотонно растяща.

<br>

13. **Задача** Да се напише рекурсивна програма, която проверява дали елементът **x** принадлежи на сортирана редицата **а<sub>0</sub>**, **а<sub>1</sub>**, …, **а<sub>n-1</sub>** (двоично търсене)

<br>

14. **Задача** Да се напише рекурсивна програма, която проверява дали даден низ е палиндром.

<br>

15. **Задача** Да се напише рекурсивна програма, която проверява дали редицата**а<sub>0</sub>**, **а<sub>1</sub>**, …, **а<sub>n-1</sub>** се състои от различни елементи.

<br>

16. **Задача** Да се напише рекурсивна програма, която добавя елемент в сортиран масив, като запазва наредбата на елементите.

<br>

17. **Задача Ханойски кули.** Дадени са три стълба. На първият са поставени n диска с различен диаметър, наредени един върху друг от най-големия към най-малкия диск. Да се преместят всички дискове на третия стълб, като се запази подредбата им и при разместванията се спазва правилото винаги да се поставя по-малък диск върху по-голям.

<br>

18. **Задача Области.** Дадена е квадратна мрежа от клетки, всяка от които е празна или запълнена. Запълнените клетки, които са свързани, т.е. имат съседни в хоризонтално, вертикално или диагонално направление, образуват област. Да се напише програма, която намира броя на областите и размера (в брой клетки) на всяка област.

<br>

19. **Задача Пътища.** Дадени са **n** града (n е естествено число, 1 ≤ **n** ≤ 10) и целочислена матрица A**n<sub>x</sub>n**, така че a<sub>ij</sub> е равно на 1, ако има пряк път от град **i** до град **j** и е 0 в противен случай (0 ≤ **i**, **j** ≤ **n**-1). Да се напише програма, която установява дали съществува път между два произволно зададени града (Приемаме, че ако от град **i** до град **j** има път, то има път и от град **j** до град **i**).

<br>

20. **Задача** Да се дефинира рекурсивна функция **void print_backwards(const char\* begin, const char\* end)** <br>
Параметрите **begin** и **end** са указатели към елементи на буфер от символи, като **end** ≥ **begin**. Символен низ с начало **begin** и край **end** наричаме последователността от символи, започваща със символа, намиращ се на адрес **begin** и завършваща със символа на адрес **end** - 1, включително, дори и ако някой от тези символи е с код 0. <br>
Дума в такъв символен низ наричаме всяка непразна подпоследователност от стандартни символи (с код>32), ограничена от двете страни или от някой от краищата на низа, или от специален символ (с код ≤ 32).Функцията **print_backwards** да извежда на стандартния изход всички думи в низа с начало **begin** и край **end** в ред, обратен на срещането им в низа, и разделени с точно един интервал. <br>
*Пример*: <br>
Вход: I\tneed a break!<br>
Изход: break! a need I

<br>
Задачи за самостоятелна работа: <br>
* [Острови](http://www.math.bas.bg/infos/files/2010-01-28-taskB2.pdf) <br>
* [Таблица](http://www.math.bas.bg/infos/files/2015-04-27-D2.pdf) <br>
* [Метро](http://acm.timus.ru/problem.aspx?space=1&num=1119) <br>
* [Мрежа](https://arena.maycamp.com/practice/get_problem_description?contest_id=144&problem_id=993) <br>
* [Мостове](https://drive.google.com/file/d/0B0DgZGtV0C9HajUwNGlZTEpHeHc/view?usp=sharing) <br>

