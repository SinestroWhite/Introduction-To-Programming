# Едномерни масиви

1. **Задача** Да се състави програма, която въвежда оценките на един ученик и пресмята средния му успех. Първо да се въведе броят на оценките, а след това и самите оценки разделени с интервал. В масива може да има най-много 50 елемента.

	**Пример**<br>
	Вход:<br>
	4<br>
	6 4 5 6<br>
	Изход:<br>
	5.25

<br>

2. **Задача** Да се състави програма, която извежда сумата от положителните и броя на отрицателните елементи на редицата от реални числа **а<sub>1</sub>**, **а<sub>2</sub>**, …, **а<sub>n</sub>** (0 < **n** < 24).

<br>

3. **Задача** Да се състави програма, която пресмята сумата: **a<sub>0</sub>b<sub>0</sub>** + **a<sub>1</sub>b<sub>1</sub>** + … + **a<sub>n-1</sub>b<sub>n-1</sub>**, където (**а<sub>0</sub>**, **а<sub>1</sub>**, …, **а<sub>n-1</sub>**)  и (**b<sub>0</sub>**, **b<sub>1</sub>**, …, **b<sub>n-1</sub>**) са два дадени едномерни масива от числен тип (1 < **n** < 50) .

<br>

4. **Задача** Да се състави програма, която въвежда **n** реални числа и извежда минималното и максималното от тях (0 < **n** < 50).

<br>

5. **Задача** Да се състави програма, която намира максималния елемент в даден масив, а също и неговия пореден номер.

<br>

6. **Задача** Дадени са сортирани във възходящ ред редици  **а<sub>0</sub>**,**а<sub>1</sub>**, **а<sub>2</sub>**, …, **а<sub>k</sub>**  и **b<sub>0</sub>**, **b<sub>1</sub>**, …, **b<sub>k</sub>**. Да се състави програма, която намира броя на равенствата от вида <br> **a<sub>i</sub>** = **b<sub>j</sub>** (**i** =1, 2, .., **k**,  **j** = 1,2, …, **k**, 0<=**k**<=100).

<br>

7. **Задача** Дадени са редицата от цели числа **а<sub>0</sub>, а<sub>1</sub>, …, а<sub>n-1</sub>** (0 < **n** < 50) и цяло число **х**. Да се състави прог­рама, която намира колко пъти **х** се съдържа в ре­дицата.

<br>

8. **Задача** Дадени са редицата от цели числа **а<sub>0</sub>, а<sub>1</sub>, а<sub>2</sub>, …, а<sub>n-1</sub>** (0< **n** < 100) и цяло число **х**. Да се състави прог­рама, която проверява дали **х** се съдържа в реди­цата **а<sub>0</sub>, а<sub>1</sub>, а<sub>2</sub>, …, а<sub>n-1</sub>** (последователно търсене).

<br>

9. **Задача** Да се състави програма, която установява дали редицата от цели числа **а<sub>0</sub>, а<sub>1</sub>, а<sub>2</sub>, …, а<sub>n-1</sub>**  е монотонно намаляваща (0 < **n** < 50) .

<br>

10. **Задача** Да се състави програма, която установява дали редицата от цели числа **а<sub>0</sub>, а<sub>1</sub>, а<sub>2</sub>, …, а<sub>n-1</sub>** се състои от различни елементи (0 < **n** < 50) .

<br>

11. **Задача** Даден е масив от тип **char** съдържащ **n** символа (0 < **n** < 50) . Да се състави програма, която определя дали масива е симетричен, т.е. прочетен отляво надясно и отдясно наляво е един и същ.

<br>

12. **Задача** Да се състави програма, която проверява, има ли в редицата от цели числа **а<sub>0</sub>, а<sub>1</sub>, а<sub>2</sub>, …, а<sub>n-1</sub>** (0 < **n** < 51) два последователни нулеви елемента.

<br>

13. **Задача** Дадена са редицата от реални числа  **а<sub>0</sub>, а<sub>1</sub>, а<sub>2</sub>, …, а<sub>n-1</sub>** (0 < **n** < 51)  . Да се състави програма, която сортира във възходящ ред елементите на редицата.

<br>

14. **Задача** Нека А е сортиран във възходящ ред масив от елементи **а<sub>0</sub>, а<sub>1</sub>, а<sub>2</sub>, …, а<sub>n-1</sub>** (0 < **n** < 51). Да се състави програма, която установява дали елемента **х** се съдържа в масива (двоично търсене).

<br>

15. **Задача**  Дадени са два сортирани масива съответно с N и M числа. Слейте ги в нов сортиран масив.

	**Пример**<br>
	Вход:<br>
	5<br>
	1 3 6 7 8<br>

	7<br>
	2 4 5 7 9 11 12

	Изход:<br>
	1 2 3 4 5 7 7 8 9 11 12

<br>

16. **Задача**  Въведено е число a. Да се изведе неговия двоичен запис.

	**Ограничения**: Двоичният запис на числото няма да съдържа повече от 20 знака

	**Пример**<br>
	Вход: 123<br>
	Изход: 1111011

<br>

17. **Задача** Дадено е число **N** (с не повече от 12 цифри). Да се провери дали цифрите му образуват палиндром.

	**Пример**<br>
	Вход: 1987891<br>
	Изход: Yes

<br>

18. **Задача** Дадени са **N** на брой цели положителни числа разположени в кръг (т.е последното и първото са съседи) и число **K**, такова че **N** и **K** са взаимно прости (т.е нямат общи делители, освен единицата). Започвайки от нулевия елемент, да се изведат всички числа от кръга, придвижвайки се с **K** позиции на всяка итерация.

	Ограничения: 2 <= **N** <= 1024

    **Вход**:<br>
    На 1-вия ред на стандартния вход се въвеждат числата **N** и **K**, разделени с интервал. На следващия ред, разделени с интервал, се въвеждат **N**-те числа, разположени в кръг.

    **Изход**:<br>
    На единствения ред на стандартния изход се извеждат **N**-те числа, подредени по гореуказания начин.

    **Пример**:<br>
    Вход:<br>
    10 3<br>
    1 2 3 4 5 6 7 8 9 10<br>
    Изход:<br>
    1 4 7 10 3 6 9 2 5 8

<br>

19. **Задача** Да се дефинира функция **sortLex**, която получава като аргументи положителното число **n** и масив **a**, съдържащ **n** на брой цели неотрицателни числа, и ги сортира във възходящ ред относно лексикографската наредба (например, 123 е преди 9 по лексикографската наредба). <br>
**Пример** <br>
Вход: {13, 14, 7, 2018, 9, 0} <br>
Изход: {0, 13, 14, 2018, 7, 9} <br>

<br>

Задачи за самостоятелна работа:
- [Покемон](http://www.math.bas.bg/infos/files/2010-06-12-E1.pdf "зад. 17 ")
- [Фигура](http://www.math.bas.bg/infos/files/2009-06-14-tasks-E3.pdf "зад 18.")
- [Симпатична редица](http://www.math.bas.bg/infos/files/2009-02-09-tasks-E2.pdf "зад 20.")
- [Скоби](http://www.math.bas.bg/infos/files/2011-06-12-E1.pdf "зад 19.")
- [Стадион](http://www.math.bas.bg/infos/files/2009-02-09-tasks-E3.pdf "зад. 21")
