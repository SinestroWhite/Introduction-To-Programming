# Примерни задачи за второ контролно

1. **Задача**. Да се напише функция, която връща като резултат най-голямото число в предаден като параметър масив от естествени числа. Да се напише програма, която използва написаната функция, за да въведе от конзолата масив от цели числа и да изведе най-голямото от тях.

2. **Задача**. Да се напише функция, която по дадено число в интервала 0-86000, го интерпретира като брой секунди от началото на деня и връща като резултат часа във формат HH:MM. Да се напише програма, която използва написаната функция, за да въведе от конзолата цяло число, и по него да изчисли и изведе часа във формат HH:MM.

3. **Задача**. Да се напише функция на C++, която приема като параметър едномерен масив от дробни числа и връща като резултат сумата на елементите му с нечетни индекси. Функцията да не извиква други функции. Да се напише програма, която извиква написаната функция върху три масива от дробни числа (с едно число, с три числа и един избран от вас) и извежда на екрана резултатите за всеки от тях.

4. **Задача**. Да се напише void функция на C++, която приема като параметър цяло положително число и го преобразува в средното аритметично на цифрите му (закръглено надолу). Функцията да не извиква други функции. Да се напише програма, която извиква написаната функция върху три цели числа (едноцифрено, двуцифрено и избрано от вас) и извежда на екрана резултатите за всяко от тях.

5. **Задача**. Да се напише функция на C++, която приема като параметър едномерен масив от цели числа и връща като резултат сумата на четните числа в него. Да се напише програма, която извиква написаната функция върху три масива от цели числа (с едно число, с три числа и един избран от вас) и извежда на екрана резултатите за всеки от тях.

6. **Задача**. Да се напише функция на C++, която приема като параметър цяло положително число и връща като резултат сумата от цифрите му. Функцията да не извиква други функции. Да се напише програма, която извиква написаната функция върху три цели числа (едноцифрено, двуцифрено и избрано от вас) и извежда на екрана резултатите за всяко от тях. 
