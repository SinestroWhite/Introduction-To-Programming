# Давани задачи от второ контролно - 2020/2021

1. **Задача**. Да се напише програма, която приема като вход две цели положителни числа **n** и **m** и извежда като резултат разликата между първата и **m**-тата цифра на **n**. Брои се от 1 и от дясно наляво. Ако не съществува цифра с позиция **m**, да се изведе -10.

2. **Задача**. Да се напише програма, която приема като вход цяло число **n** в интервала [0, 20], последвано от масив от **n** на брой цели числа. Програмата да извежда в конзолата индекса на най-дясното число в масива, което е по-голямо от средноаратметичната стойност на съседите си. Ако няма такова число да извежда -1. Задачата да се реши с рекурсия.
    <br>
    <br>
    Пояснение: За определеност считаме, че нулевият и последният индекс в масива не са валиден резултат, тъй като имат само по един съсед.

3. **Задача**. Да се напише програма, която извежда **true** ако сборът на цифрите на дадено цяло число е равен на числото, образувано от първите му 2 цифри (считано отляво надясно) и **false**, ако числото не изпълнява това условие.


4. **Задача**. Да се напише програма, която въвежда от клавиатурата число **n** и последвано от **n** на брой цели числа. Програмата трябва да изведе сбора от цифрите на всички **n** числа (без самото число **n**). Задачата да се реши чрез рекурсия.


5. **Задача**. Да се напише програма, която проверява дали дадено число в рамките на **int** съдържа поне 2 еднакви цифри.

	**Примери**:<br>
	Вход:
    ```text
    1
    ```
	Изход:
    ```text
    0
    ```
    ---
    Вход:
    ```text
    22
    ```
	Изход:
    ```text
    1
    ```
    ---
    Вход:
    ```text
    2233
    ```
	Изход:
    ```text
    1
    ```
    ---
    Вход:
    ```text
    -56
    ```
	Изход:
    ```text
    0
    ```

6. **Задача**. **Q** = 6174 наричаме константа на Капрекар. За четирицифрено число **L**, докато **L** е различно от **Q** извършваме следната операция: заменяме **L** с разликата на най-голямото и най-малкото число, които могат да се образуват след разместване на цифрите на числото **L**. Напишете програма, която получава като вход **L** и връща като резултат колко пъти е необходимо да повторим горната операция, за да се достигне до **Q**. Задачата да се реши с рекурсия.

	**Примери**:<br>
	Вход:
    ```text
    6174
    ```
	Изход:
    ```text
    0
    ```
    ---
    Вход:
    ```text
    1746
    ```
	Изход:
    ```text
    1
    ```
    ---
    Вход:
    ```text
    5644
    ```
	Изход:
    ```text
    3
    ```
    ---

    Пояснение за пример 2
    1. 7641 - 1467 = 6174

    Пояснение за пример 3
    1. 6544 - 4456 = 2088
    2. 8820 - 0288 = 8532
    3. 8532 - 2358 = 6174

7. **Задача**. Да се напише програма, която приема като вход цяло число и връща като резултат дали то съдържа три последователни поредни арабски цифри (намаляващи или нарастващи). 345 - 1, 84547 - 0


8. **Задача**. Да се напише програма, която приема като вход цяло естествено число **n**, след което се въвеждат **n** на брой цели числа, като всяко отрицателно число да бъде превърнато в положително. Програмата трябва да събере въведените числа, като след това пресметне произведението от цифрите на полученото число. Напишете рекурсия, която пресмята всяко следващо произведение получено от цифрите на предходното, докато не се получи едно едноцифрено число. Рекурсивната функция трябва да брои броя на итерациите като всяко едно произведение се зачита за една итерация. Програмата трябва да изведе последното получено едно цифрено число и броя на итерациите, които са били направени да се получи числото.

9. **Задача**. Да се напише програма, която приема като вход редица от естествени числа и връща като изход сумата от цифрите на тези числа.

10. **Задача**. Да се напише програма, която приема като вход цяло положително число, по-малко от 3000 и извежда на екрана следващите **n** високосни години. Задачата да се реши с рекурсия.
<br>
<br>
Пояснение:
    година, деляща се на числото 4 без остатък, е високосна;
    ако годината обаче също се дели без остатък на 100, то тя не е високосна;
    но ако годината също се дели без остатък и на 400, то тя пак ще е високосна.

11. **Задача**. Да се напише програма, която извежда **true** ако сборът на цифрите на дадено цяло число е равен на числото, образувано от последните му 2 цифри (считано отляво надясно) и **false**, ако числото не изпълнява това условие.


12. **Задача**. Да се напише програма, която приема като вход цяло число **n**, последвано от масив от **n** на брой цели числа, както и две цели числа **S** (start) и **E** (end). Програмата да преработва масива, като редът на числата между S-тия и E-тия индекс включително да бъде обърнат. Ако въведените числа **S** и **Е** не са коректни, масивът да остане без промяна. Накрая програмата да извежда в конзолата последователно първоначалния и преобразувания низ. Задачата да се реши с рекурсия.
